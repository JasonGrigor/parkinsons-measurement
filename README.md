Currently Parkinson’s Measurement is only available in greek language. An english translation might be available in the future.

# Parkinson’s Measurement
Το Parkinson’s Measurement είναι ένα εργαλείο μέτρησης τρέμουλου του κέρσορα του ποντικιού. Δημιουργήθηκε στο πλαίσιο υποστήριξης ερευνητικής ομάδας του Αιγινήτειου Νοσοκομείου από το εργαστήριο CosyLLab του Κέντρου Ερευνών Πανεπιστημίου Πειραιώς, για την ποσοτικοποιημένη μέτρηση του τρέμουλου χεριών ασθενών. 

Οι παρακάτω παράμετροι δεν ρυθμίζονται από την εφαρμογή και θα πρέπει να παραμείνουν σταθερές κατά την διάρκεια των μετρήσεων, προκειμένου τα αποτελέσματα να είναι συγκρίσιμα.
1.	Ανάλυση οθόνης
2.	Ταχύτητα/ευαισθησία κέρσορα
3.	Dots per inch (DPI) ποντικιού (Χρησιμοποιήστε το ίδιο ποντίκι σε όλες τις μετρήσεις)
Η ανάλυση της εφαρμογής ταυτίζεται αυτόματα με την ανάλυση της οθόνης στην οποία θα λειτουργήσει, διότι οι μετρήσεις χρησιμοποιούν τα pixels ως μονάδα μέτρησης.

# Οδηγίες Χρήσης
Κατά την έναρξη της εφαρμογής, εμφανίζεται το Μενού Παραμέτρων. Σε αυτό, θα πρέπει να εισαχθεί ένα μοναδικό ψευδώνυμο χρήστη (μόνο λατινικοί χαρακτήρες και αριθμοί), όπου θα εμφανιστεί από κάτω η διαδρομή αποθήκευσης των αρχείων αποτελεσμάτων.  Για να ενεργοποιηθεί το κουμπί Έναρξης Τεστ (ΟΚ) θα πρέπει να πατηθεί το πλήκτρο Enter του πληκτρολογίου ή κλικ εκτός του πεδίου μετά την συμπλήρωση του πεδίου ψευδωνύμου χρήστη. 
Οι δύο ρυθμιστές αφορούν την Ανοχή Μετατόπισης (αναλύεται στην επόμενη ενότητα) και την Διάρκεια Τεστ. Για τις πρώιμες μετρήσεις, συνιστάται να μείνουν οι τιμές τους στις προεπιλεγμένες.
 
Αφού πατηθεί το κουμπί  έναρξης τεστ (ΟΚ), εμφανίζεται η Οθόνη Έναρξης. Σε αυτό το σημείο, παραχωρείται η χρήση της εφαρμογής στο εκάστοτε υποκείμενο προς μέτρηση. Θα πρέπει να πατήσει το κουμπί ΕΝΑΡΞΗ ΤΕΣΤ, όπου ο κέρσορας του ποντικιού θα μεταφερθεί στο κέντρο της οθόνης (όπου βρίσκεται η αρχή των αξόνων αναφοράς).
 
Σε αυτό το σημείο, ο χρήστης θα πρέπει να κρατάει το ποντίκι στο χέρι του όσο γίνεται η μέτρηση, μέχρι να εμφανιστεί η οθόνη λήξης του τεστ. 
Τότε, τον έλεγχο της εφαρμογής τον αναλαμβάνει πάλι ο ερευνητής. Μπορεί να επιλέξει να προβάλει τα Αποτελέσματα της Μέτρησης (δεν χάνονται, μπορεί τα βρει στη διαδρομή του φακέλου αποθήκευσης) ή να Επιστρέψει στην Αρχική Οθόνη για έναρξη νέου τέστ.
Το κουμπί Επιστροφή στην Αρχική επανεκκινεί την εφαρμογή. 
 
Επιλέγοντας το κουμπί "Αποτελέσματα Μέτρησης" θα εμφανιστεί η πλήρης λίστα των μετρήσεων, και το κουμπί "Εμφάνιση φακέλου" το οποίο ανοίγει το παράθυρο με τον φάκελο στον οποίο είναι αποθηκευμένα τα αρχεία των μετρήσεων. Αυτά είναι ένα αρχείο .txt που περιέχει όλες την πλήρη λίστα των μετρήσεων και την εικόνα καταγραφής ίχνους του κέρσορα στην οθόνη.
 
Στην εικόνα καταγραφής ίχνους κέρσορα είναι διακριτές οι ζώνες 1 και 2 (αναφέρονται παρακάτω). Η χρωματική διαβάθμιση στο ίχνος υποδεικνύει την αρχή (λευκό χρώμα) και το τέλος του (κόκκινο χρώμα)

# Ερμηνεία των μετρήσεων
Η εφαρμογή πραγματοποιεί τις εξής ενέργειες κάθε 1/15 του δευτερολέπτου:
1.	Αναγνωρίζει τις συντεταγμένες του κέρσορα στην οθόνη ως προς τον οριζόντιο και κατακόρυφο άξονα.
2.	Συγκρίνει τις συντεταγμένες με αυτές της προηγούμενης μέτρησης και υπολογίζει την μετατόπιση σε κάθε άξονα σε pixels (εικονοστοιχεία οθόνης). 
3.	Ελέγχει αν η μετατόπιση σε κάθε άξονα έχει αντίθετη φορά από αυτή της προηγούμενης μέτρησης, και αν το μέτρο της είναι μεγαλύτερο από την Ανοχή Μετατόπισης. Αν ισχύουν και οι δύο συνθήκες, τότε οι μετατοπίσεις αποθηκεύονται ως Τρέμουλο.
4.	Βάσει των παραπάνω καταγράφονται τα παρακάτω στοιχεία στον κάθε άξονα ξεχωριστά.
a.	Πλήθος τρέμουλων 
b.	Ελάχιστη μετατόπιση 
c.	Μέγιστη μετατόπιση
d.	Αθροιστική μετατόπιση (άθροισμα των απόλυτων τιμών όλων των τρέμουλων)
e.	Μέση μετατόπιση ανά τρέμουλο
f.	Μέση μετατόπιση ανά δευτερόλεπτο
g.	Μέσο πλήθος τρέμουλων ανά δευτερόλεπτο
h.	Χρόνος εκτός κέντρου (περιοχή 20x20 pixels συμμετρικά από το κέντρο της οθόνης)
i.	Χρόνος εντός ζώνης 1 (περιοχή σε απόσταση 10 pixels από το κέντρο της οθόνης προς κάθε κατεύθυνση)
j.	Χρόνος εντός ζώνης 2 (περιοχή σε απόσταση 50 pixels από το κέντρο της οθόνης προς κάθε κατεύθυνση)
